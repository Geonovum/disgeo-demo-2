# Introductie

## Context

Het ministerie van BZK beoogt met het traject Doorontwikkeling in Samenhang (DISGeo) meer samenhang te krijgen in het stelsel van geo(basis)registraties waarbij de focus ligt op semantische harmonisatie van registraties en informatiemodellen, en alternatieve methoden van gegevensuitwisseling en bijhouding (meer centraal, minder kopiëren). 

Om te onderzoeken hoe dit doel het beste bereikt kan worden zijn verschillende demonstrators ontwikkeld. Over de eerste demonstrator, uit 2019, is een rapport met lessons learned gepubliceerd [[DLL1]]. De nadruk lag in die fase op het onderzoeken wat er mogelijk is met de huidige stand van de techniek die nu breed wordt toegepast (gebaseerd op API’s). De tweede demonstrator onderzoekt juist vanuit de gewenste uiteindelijke situatie wat er mogelijk is. De bevindingen uit deze tweede demonstrator worden beschreven in dit document.

Het is de bedoeling dat
- de demonstrator kan worden uitgebreid op een later moment, als er bv behoefte is aan een demonstrator fase 3;
- we de resultaten van de demonstrator kunnen gebruiken om omdenken naar integraal gebruik te promoten (zonder de data zelf in huis te halen). Het is een uitgelezen kans om het ‘publiek’ vanuit integraal gebruik met de data te laten werken. 

## De demo

De DisGeo Demo, fase 2, is ontwikkeld van 8 - 14 juli 2020 in een High 5 setting door Kadaster, Provincie Noord-Holland, Netage, IHW, en Geonovum in opdracht van BZK. De demo toont wat Linked Data voor DisGeo kan betekenen.

Een High 5 is een soort 5 dagen lange innovatiesprint, waarbij ontwikkelaars samen in korte tijd bepaalde use cases implementeren in een demonstrator. Het verschil met een gewone sprint is dat een High 5 innoverend en inspirerend is: *'je mag verrast worden'*.  

## Doel
De DisGeo Demo fase 2 toont wat Linked Data voor DisGeo kan betekenen, en wat de tekortkomingen zijn. De nadruk ligt daarbij op integrale gebruiksvragen over datasets heen, gebaseerd op samenhang tussen datasets.

In 2019 is de DisGeo Demonstrator fase 1 ontwikkeld, waarbij we er tegenaan liepen dat het wel mogelijk, maar om meerdere redenen niet ideaal is om API's aan elkaar te knopen en op die manier integrale vragen over datasets heen te kunnen stellen [[DLL1]]. Daarom besloten we een tweede versie van de demonstrator te maken die het ideaalplaatje concreet maakt zodat daarmee:
- Een inrichtingsvorm van DISGeo concreet wordt getoond, 
- inclusief een infrastructuur van één of meerdere knowledge graphs 
- Concrete use cases worden getoond. 
- De demonstrator breed raadpleegbaar is via een lab-omgeving of productie-omgeving (bij voorkeur bij het Kadaster).
- Lessons learned worden opgeleverd voor DISGeo waaronder ook aanbevelingen voor het (conceptueel) informatiemodel

En daarmee ook
- Componenten beschikbaar komen voor de Linked Data – en URI-strategie en passend bij de datastrategie van DISGeo die parallel wordt opgesteld.
- De gebruikers met periodiek geactualiseerde data de infrastructuur van knowledge graphs nu al concreet kunnen toepassen in hun werk. 

## Resultaten

- [Dit ReSpec document](https://geonovum.github.io/disgeo-demo2)
- Github omgeving voor ontwikkeling: https://github.com/Geonovum/disgeo-demo-2
- Lab omgeving met data, breed raadpleegbaar [Labs.kadaster.nl, data via data.labs.kadaster.nl]
- Eindpresentatie op dinsdag 14 juli: [Innoveren voor DisGeo](https://www.eventbrite.com/e/innoveren-voor-disgeo-eindpresentatie-innovatiesprint-tickets-111946306416)
- Communicatie-activiteiten, waaronder een filmpje waarin de 3D Rotterdam omgeving wordt gedemonstreerd